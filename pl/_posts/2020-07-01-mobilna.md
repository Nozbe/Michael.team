---
tag: [imagazine]
cover: mobilna.jpg
img: mobilna2.jpg
---

# Przyszłość jest mobilna, a jak w to wpisuje się Twój sposób działania?

{% include lang.date.html date="2020-07-01" month=true %}

> Ten felieton jest z wydania z {{ langdate }} [iMagazine](https://imagazine.pl){:target='_blank'}

Pandemia zmienia świat. Nie tylko bezpośrednio, zarażając ludzi wstrętną chorobą, ale też pośrednio, zmieniając podejście do pracy, do tego skąd działamy a także za pomocą jakich narzędzi jest nam dane pracować.

<!--More-->

* TOC
{:toc}

## Mobilność to przyszłość

Mamy rok 2020. Mamy szybki Internet. Zamiast telefonów, mamy w kieszeniach mini komputery, często znacznie wydajniejsze, niże te PC-ty na naszych biurkach. Co więcej, na ostatniej konferencji WWDC Apple ogłosił, że te procesory ARM (lub "Apple Silicon"), które obecnie są w iPhone'ach i iPadach, w wersji większej przejdą do Maków.

Na łamach iMagazine od dawna piszę o mojej drodze "#iPadOnly" i pokazuję jak można prowadzić globalną firmę tylko za pomocą iPada.

I pomimo tego wszystkiego, ciągle widzę ludzi i firmy, korzystających z archaicznych rozwiązań w pracy. Ciągle traktują iPhone'a czy iPada jako zwykły dodatek do komputera. Jako narzędzie do wysyłania wiadomości czy wrzucania selfie na media społecznościowe.

Takie podejście nie dość, że jest przestarzałe, to jeszcze negatywnie wpływa na ich produktywność. Aby wysłać ofertę, fakturę, zaktualizować stronę WWW, sprawdzić coś w aktach, wysłać komentarz, zaznaczyć coś w "systemie CRM", muszą siedzieć przy komputerze w biurze. Jeśli są poza biurem, w pociągu jadąc do lub z pracy, albo nagle zostali wysłani do domu z powodu pandemii, czują się jak bez ręki. Nie mogą zrobić nic, lub bardzo niewiele. Frustracja narasta.

## Mobile rozwiązana już są i do tego często są bardziej intuicyjne niż te "tradycyjne"

![{{ page.title }}](/img/{{ page.img }})

Dotyk jest naturalny. Od zawsze to powtarzam, pracując na iPadzie. Nawet teraz, kiedy piszę ten tekst za pomocą klawiatury Magic Keyboard, która ma wbudowany Trackpad, i tak i tak znacznie częściej dotykam ekran niż używam gładzika.

Mobilne appki często są lepsze, niż te zrobione na PC-ty. Moja córka uwielbia animacje i to co ona wyprawia między aplikacjami takimi jak Luma Fusion, Kinemaster czy Gotcha Life na swoim iPadzie, nie wiem czy by była w stanie za pomocą aplikacji desktopowych zrobić na komputerze. I chyba do tego potrzebowałaby Maca Pro. A używa zwykłego najtańszego iPada.

## Mobilne aplikacje korzystają z "chmury"

Kluczem do pracy efektywnej jest przejście wreszcie na rozwiązania, które korzystają z "chmury" czyli serwerów synchronizujących dane. Czy to serwery firmy dostępne przez VPN, czy serwery firm trzecich, takie jak iCloud, Dropbox, Box czy Google Drive. Albo chmury danego producenta (Evernote, Notion, Nozbe czy GitHub).

To działa jak magia. Zmieniasz coś na swoim iPhonie a to się synchronizuje auto-magicznie przez Internet i już jest zaktualizowane dla wszystkich w Twoim zespole. Do tego zrobiona jest z tego kopia zapasowa, aby zmiany wyraźnie zostały zaznaczone i dane były bezpieczne. Magia roku 2020.

## Mobilna powinna być każda firma

Nie chodzi tutaj o pracę w nocy kosztem życia rodzinnego, albo o byciu na każde zawołanie pracodawcy. W naszych iPhone'ach czy iPadach możemy włączyć kiedy jakie aplikacji nas o czym powiadamiają. Coraz więcej aplikacji ma też dodatkowe ustawienia w tym celu zrobione. Będziemy takie obwarowania wprowadzać niedługo w Nozbe Teams.

Mi chodzi o efektywność działania. Niektórzy będą pracowali zdalnie więcej niż do tej pory. Lub częściej. Wielu od zawsze pracuje "w terenie". Nie może być tak, że czegoś się „nie da” bo jesteś poza biurem. Że blokujesz pracę koledze z pracy, bo nie możesz czegoś mu dosłać, bo nie masz obecnie do tego dostępu.

Tak nie powinno się pracować w roku 2020.

## Mobilne aplikacje to wybór, na który teraz Twój zespół stać!

Wiele aplikacji wspierających produktywność mobilną są darmowe, albo bardzo tanie. A zysk w bardziej efektywnej pracy to konkretne pieniądze i jeszcze lepsza satysfakcja z działania!

Kiedyś w moim zespole szukaliśmy lepszej aplikacji do wewnętrznej dokumentacji. Informatycy wybrali rozwiązanie, które miało wszystkie potrzebne nam funkcje. Aplikacja była fenomenalna. Mogła wszystko. Nazywała się Confluence.

Z wyjątkiem edycji dokumentacji na iPadzie. Nawet w przeglądarce na iPadzie się wywalała. Na iPhonie nie można było ani pisać ani modyfikować dokumentów. Tyko je komentować. To było frustrujące. Dla osób pracujących tylko przy komputerze nie było to problemem. Ale nagle ja i kilka innych osób używających iPadów czy iPhone'ów w firmie było wykluczonych.

Zmieniliśmy aplikację na Dropbox Paper. Owszem, Paper ma swoje niedoróbki i nie ma wielu z tych funkcji, które były w tej poprzedniej aplikacji. Ale dzięki tej zmianie, każdy może brać udział w dyskusji. Każdy może z każdego urządzenia napisać lub zmienić dokument. Po prostu działa.

Ale nie zawsze zmiana na aplikację wszechstronną jest kosztem funkcjonalności. Kiedyś do rozmów online używaliśmy Skype. W końcu to był standard. Ale Skype został nieźle zaniedbany. Działał fatalnie na telefonie czy iPadzie, szczególnie przy spotkaniach gdzie brały udział więcej niż dwie osoby. Zmieniliśmy na Zoom i już nigdy nie wróciliśmy do Skype'a. Szczególnie teraz podczas pandemii widać przewagę technologiczną Zoom - działa na każdym urządzeniu, a na iPadzie nawet można pokazywać ekran podczas rozmowy. Działa sprawnie niezależnie od łącza jakim dysponuje każdy z uczestników spotkania.

## Nozbe zmieniało się z latami - od desktopa do mobile-first.

Kiedy w roku 2007 wydałem Nozbe, myślałem, że tworzę aplikację na przeglądarkę Internetową do zarządzania zadaniami na komputerze. W tym samym roku został wydany iPhone i pospiesznie zrobiłem wersję mobilną "iNozbe". Wtedy zobaczyłem, że przyszłość może być inna niż myślałem... ale ciągle mi zajęło jeszcze kilka lat, żeby to faktycznie zrozumieć.

Kiedy nie umiałem zrobić natywnej aplikacji na iPhone'a, dogadałem się z chłopakami z Macoscope i oni zrobili wersję na iOS wraz z premierą iPada. Wtedy ciągle uważałem, że te aplikacje mobilne, to tylko "dodatki" do tego właściwego Nozbe. Dopiero tak naprawdę w wersji 3.0 Nozbe przeszliśmy na aplikacje na wszystkie platformy, łącznie z zegarkiem Apple Watch.

Nozbe Teams od początku jest projektowane "mobile first". Nasze aplikacje natywne na iOS czy Android nie dość, że funkcjonalnością nie odbiegają od tej w przeglądarce na komputerze, to jeszcze w pełni działają "offline" i synchronizują się z chmurą. W pełni wykorzystują moc telefonów, które mamy w ręku. Inżyniersko jest to mega trudne do zrobienia, ale plusy takiego podejścia doceniamy nie tylko my, ale też nasi użytkownicy.

Znamy kancelarię prawną, korzystającą z Nozbe do prowadzenia wszystkich spraw klientów. Co więcej, ich partner zarządzający używa tylko i wyłącznie aplikacji na iPhonie. Ciągle jest w ruchu więc nigdy nawet nie loguje się do Nozbe na komputerze. Tradycyjna firma prowadzona w nowoczesny sposób.

## Mobilność to przyszłość i lepsza produktywność. Wybierz technologie na miarę 2020 roku!

To, czy dane rozwiązanie działa efektywnie na urządzeniach mobilnych, powinno być jednym z podstawowych kryteriów w Twoim zespole czy Twojej firmie. Na szczęście jest z czego wybierać. Są rozwiązania do przechowywania danych, synchronizacji plików, zarządzania projektami, pisania tekstów, video-konferencji... naprawdę wybór jest duży a cena tych rozwiązań często jest niewielka.

Największym kosztem jest oczywiście czas potrzebny na samo przejście na "nowe". Migrację danych, zmianę nawyków ludzi i przyzwyczajeń. Dlatego czas zacząć już teraz. W zespole może być opór, więc trzeba poświęcić czas, aby pokazać wszystkim, jak dzięki nowoczesnym narzędziom praca będzie efektywniejsza, sprawniejsza i do tego przyjemniejsza.

Apple w tym roku na WWDC nam pokazał przez SwiftUI, Catalyst i cały system Big Sur, że granica między aplikacjami na "tradycyjne komputery" od tych na urządzenia mobilne się zaciera. Przyszłość to tworzenie interfejsów, które sprawnie przechodzą między dużym ekranem iMaca do małego ekranu iPhone'a. Dlatego dla zwiększenia produktywności i satysfakcji z pracy dla Ciebie i Twojego zespołu, wybieraj narzędzia, które pozwalają działać efektywnie wszędzie.

![{{ page.title }}](/img/{{ page.cover }})