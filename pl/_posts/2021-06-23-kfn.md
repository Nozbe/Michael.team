---
tags: [produktywnosc]
img: "kfn.jpg"
---

# Klan Finansowych Ninja to moje ulubione forum!

Dzisiaj ostatni dzień tegorocznego naboru do [Klanu Finansowych Ninja][k] - którego gospodarzem jest mój przyjaciel [Michał Szafrański](/pl/szaffi). Jestem w tym klanie od początku, co więcej, biorąc udział w grupie [Mastermind](/pl/mastermind) z Michałem, byłem świadkiem tego jak pomysł na ten klan powstawał. Jednak nie jestem w tym klanie tylko dlatego, że Michał to mój ziom. W końcu zapłaciłem za dostęp do klanu tyle samo ile każdy inny klanowicz w pierwszym naborze. Nie chciałem taryfy ulgowej. Chciałem się Michałowi odwdzięczyć za lata świetnych (i darmowych!) postów na jego blogu i genialnych odcinków jego podcastu oraz przy okazji sprawdzić, czy takie zamknięte, płatne forum w obecnych czasach ma sens. I czy dostęp do niego mi się dodatkowo zwróci? Zobacz:

<!--More-->

![{{ page.title }}](/img/{{ page.img }})

* TOC
{:toc}

## Po pierwsze - ludzie!

Okazuje się, że filtrowanie ludzi po "zapłacie" powoduje, że można stworzyć społeczność, w której dominują fajni ludzie. W sumie to nie powinno mnie dziwić, bo wiem, jak fajną mam relację z płacącymi klientami [Nozbe][n].

[KFN][k] to nie jest zbiórka ludzi tak samo myślących - mają różne poglądy, różne opinie, ale co ich łączy to pozytywne podejście do tematu. Zamiast hejtować, w KFN dyskutuje się merytorycznie. I to daje super wartość!

W KFN raczej nie ma lansu i szpanu jak na forach LinkedIn czy grupach Facebook. Merytoryka panie, merytoryka.

## Po drugie - bezpieczne wrzucanie pomysłów!

Wprawdzie nie biorę tyle udziału w dyskusjach ile bym chciał, ale to właśnie na forum KFN najpierw ogłosiłem, że po wprowadzeniu planu na 5 osób do [Nozbe Teams][n] myślę o wprowadzeniu planu dla 3 osób. Dla mniejszych firm. Nie bałem się podzielić tym pomysłem, bo wiedziałem, że dzięki temu niczego nie "ogłaszam" ale bezpiecznie się tym dzielę w zamkniętym gronie i dostanę od ludzi argumenty merytoryczne. Mam teraz w KFN poletko do testowania pomysłów, zanim one ujrzą światło dzienne publicznie.

## Po trzecie - masa wiedzy o konkretnych tematach!

W zeszłym roku sprzedałem wszystkie moje akcje na giełdzie amerykańskiej. Miałem dość giełdy i ciągłego stresu o poziom akcji. To właśnie Michał wytłumaczył mi potem, że tak się nie inwestuje, że można inaczej, że można "dywidendowo". Potem Michał ten temat ograł na forum i dołączyli się inni eksperci w inwestowaniu na giełdzie.

Nie brałem udziału w tych dyskusjach, ale mogłem bezkarnie je czytać i się od nich uczyć. Pamiętam do dzisiaj ten wieczór, kiedy spędziłem ponad 4 godziny czytając kolejne KFN-owe wątki o inwestowaniu na giełdzie. Po prostu kopalnia wiedzy. 

Mam mnóstwo notatek i praktycznie skarbnicę wiedzy w jednym miejscu. I do tego argumenty za i przeciw. Plusem takiego forum jest to, że bardzo mądre głowy dzielą się często przeciwstawnymi opiniami co jest znacznie bardziej wartościowe niż czytanie jakiejkolwiek książki o inwestowaniu. W książce opinie są jednostronne. Tutaj jest cały przestrzał!

Co więcej, jak tylko pojawiają się nowe, a ważne dla nas tematy, jak na przykład "Nowy Ład", to wiem, że na forum KFN będą one *rozkminiane* przez wiele osób i znowu, w jednym miejscu będę miał wszystkie argumenty za i przeciw!

## Po czwarte - LIVE'y!

A propos inwestowania, Michał o tym zrobił live'y, które dodatkowo podsumowują dyskusje na KFN. I to nie tylko o tym. Michał robi live'y co kilka tygodni i zawsze jest o czym słuchać. Pamiętam jak miał wątpliwości, czy w ogóle chwalić się tym przed naborem do KFN, że będą live'y. Sam pewnie nie wiedział, czy i kiedy mu się będzie chciało je robić. Widać, że jak każdy człowiek, czerpie energię z ludzi, bo widząc tak fajne i merytoryczne dyskusje na KFN, po prostu mu się chce i to robi.

## Po piąte - łatwy dostęp do ekspertów!

OK, to moja tajna broń KFN. Nie wiem czy powinienem się nią chwalić. Psst, nie mów nikomu! Otóż jak widzę, że ktoś bardzo mądre rzeczy na forum KFN pisze w temacie, który mnie bardzo interesuje, zamiast brać udział w dyskusji, piszę do tej osoby prywatną wiadomość w stylu: *Cześć, tu Michał z Nozbe, śledziłem Twoją dyskusję na temat X w wątku Y i podobało mi się co powiedziałeś o Z. Słuchaj, sam właśnie rozkminiam temat Z i chciałbym o tym z Tobą pogadać, masz czas na 30-to minutową rozmowę video?*

I już odbyłem kilka takich fajnych rozmów. Nie tylko gadamy o temacie Z, ale przy okazji się poznajemy. Jak dla mnie super, bo nawiązuję nowe znajomości z bardzo wartościowymi ludźmi, których normalnie trudno by mi było *wyłowić* z czeluści Internetu, gdzie wiele osób się po prostu lansuje. KFN praktycznie robi filtr ten za mnie.

## Bonus - bonusy dla klanowiczów

Michał mając taką fajną i dosyć sporą grupę osób, może negocjować dobre warunki z fajnymi instytucjami. Zaczęło się od [Finnaxa](https://jakoszczedzacpieniadze.pl/live-inwestowanie-etf-z-robo-doradca-finax-i-kfn), teraz jest [ubezpiecznie na życie](https://jakoszczedzacpieniadze.pl/ubezpieczenie-na-zycie-dla-kfn) a wiem, że czekają nas kolejne *deale*. Każdy z tych bonusów spokojnie zwraca koszt bycia w Klanie. I co ciekawe, większość z tych bonusów akurat mi się przydaje!

## Bonus 2 - mam pomysł…

Mam pewien pomysł na moje znacznie większe zaangażowanie w KFN tego lata. Myślę, że to będzie bomba i że będzie bardzo wartościowo dla wielu klanowiczów. Ale obiecałem Michałowi, że nie zdradzę szczegółów, zwłaszcza, że to jest jeszcze na etapie pomysłu. Jeśli dołączysz do klanu, to się dowiesz. Ale moja osoba nie powinna być dla Ciebie argumentem za dostępem do klanu.

I bez tych bonusów, Klan Finansowych Ninja to świetna decyzja finansowa. Jeśli chcesz się edukować finansowo i mieć dostęp do bardzo fajnych i mądrych osób w jednym miejscu, Michał zrobił super robotę i Ci ich odfiltrował i podał na talerzu.

Acha, i Michał nie prosił mnie abym napisał ten wpis i nie odpala mi za niego żadnej prowizji. Piszę o tym, bo warto.

[Zapisy do Klanu Finansowych Ninja tylko do dzisiaj do 22][k]

[k]: https://klanfinansowychninja.pl

[n]: https://michael.gratis/nozbe_pl
[np]: https://michael.gratis/nozbepersonal_pl