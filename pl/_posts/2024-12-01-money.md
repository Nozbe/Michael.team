---
tags: [imagazine]
cover: "money.jpg"
---

# Czy faktycznie czas to pieniądz? Jak wycenić produktywność?

W zeszłym miesiącu odbyłem ciekawą rozmowę z innym przedsiębiorcą, który sprzedaje narzędzie marketingowe. Rozmawialiśmy o cenach, wartości i ostatecznie o tym, dlaczego ludzie kupują (lub nie) subskrypcje naszych aplikacji. Zwrócił on uwagę, że korzyści z korzystania z Nozbe nie mają przełożenia na pieniądze, w przeciwieństwie do tego, co oferuje jego produkt (wsparcie przy pozyskiwaniu leadów, które z czasem generują przychody). Nasza dyskusja sprowokowała mnie do przemysleń. A co ze starym powiedzeniem, że CZAS to PIENIĄDZ? No właśnie!

<!--More-->

![{{ page.title }}](/img/{{ page.cover }})

{% include lang.date.html date="2024-11-01" month=true %}

> Ten felieton jest z wydania z {{ langdate }} [iMagazine](https://imagazine.pl){:target='_blank'}

* TOC
{:toc}

## Ile wart jest twój czas?

Prawie nikt nie pracuje za darmo. Ludzie w Polsce dostają zwykle wynagrodzenie za swoją pracę. Może to być stała pensja, suma wszystkich zleceń czy kontraktów lub inny rodzaj rekompensaty. Tak czy inaczej, zarabiasz miesięczną pensję, a gdy podzielisz ją przez liczbę dni w miesiącu (bez weekendów), masz 21 dni roboczych. Pomnóż to przez 8 godzin dziennie, a otrzymasz 168 godzin pracy miesięcznie.

[Minimalna płaca krajowa w 2024 roku](https://www.gov.pl/web/premier/min-stawka-godzinowa-2024) w Polsce wynosi 28 zł. 

28.10 zł za godzinę brutto.

Załóżmy teraz, że zarabiasz 28 zł za godzinę lub że ludzie, którzy dla ciebie pracują, tyle zarabiają. Za każdą godzinę, którą przepracują, płacisz im 28 zł.

## Co, gdy zaoszczędzić godzinę (lub więcej) miesięcznie?

Zróbmy całkiem realne założenie z zakresu produktywności. Powiedzmy, że zwiększasz swoją lub swojego pracownika wydajność tak, że udaje się oszczędzić JEDNĄ godzinę miesięcznie. Pracujesz efektywniej, więc praca, która normalnie zajęłaby 10 godzin, zabiera tylko 9.

To 28.10 zł w twojej kieszeni.

A co jeśli możesz zaoszczędzić 1 godzinę tygodniowo? To co najmniej 112 zł oszczędności.

I to są prawdziwe pieniądze. Pracując wydajniej, możesz obsłużyć więcej klientów, możesz wyprodukować więcej towarów lub wykonać coś o większej wartości, ponieważ masz dodatkowy czas.

## A co gry ty lub członkowie zespołu są wysoce wykwalifikowanymi specjalistami?

Załóżmy teraz, że zarabiasz więcej niż minimalną krajową. Powiedzmy, że dochodzicie do progu średniej krajowej, która wg GUS w drugim kwartale 2024 wynosi w zaokrągleniu ok 50 zł brutto.

Wróćmy teraz do mojego poprzedniego przykładu. Powiedzmy, że oszczędzasz 1 godzinę miesięcznie… to tak jakby ktoś dał ci 50 zł. A jeśli oszczędzasz 1 godzinę tygodniowo, to jest to okrągłe  200 zł. Dwieście!

I nie wspominajmy o wszystkich tych wykwalifikowanych profesjonalistach, którzy zarabiają jeszcze więcej za godzinę! 

Oszczędność rzędu godziny miesięcznie dałaby im np. 100 zł lub nawet więcej, a jeśli zaoszczędziliby godzinę tygodniowo, otrzymywaliby 400 zł!

## Oszczędzanie godziny miesięcznie to dopiero początek…

Gdy zaczniecie w firmie pracować mądrzej, oprócz korzyści finansowych, pojawią się dodatkowe bonusy.

- Będziecie **bardziej zorganizowani**, więc po prostu łatwiej będzie wam znajdować informacje i pliki.
- Poczujecie **większą kontrolę** nad pracą, co pomoże się na niej skupić i pracować bez stresu.
- Odczujecie **więcej satysfakcji** z pracy, ponieważ nie marnujecie czasu na szukania, zarządzanie i administrację, co w ogólnym rozrachunku oznacza lepszą jakość.

Ale to nie wszystko, bo oszczędności się kumulują:

- Gdy już znajdziesz sposób na zaoszczędzenie JEDNEJ godziny, odnajdziesz więcej obszarów do oszczędności w kolejnych miesiącach, a te oszczędności będą się kumulować.
- Im będziecie w firmie lepiej zorganizowani, tym korzyści będą napływać bardziej naturalnie, odciążając Was.

Efekt: Ty i członkowie Twojego zespołu jesteście lepiej zorganizowani, mniej zestresowani, znacznie bardziej zadowoleni, niewypaleni, a na dodatek oszczędzacie pieniądze!

## Oszczędzanie godzin i pieniędzy to ZARABIANIE pieniędzy!

Powtórzę: dzięki zaoszczędzonym godzinom możesz obsłużyć więcej klientów lub poprawić jakość, a tym samym pobierać więcej za swoją pracę. Oszczędzając czas, zarabiasz realne pieniądze.

A co z kosztami wynikającymi z zapominania rzeczy i zawalania terminów? Moi klienci sami przyznają, jak ważne w ich pracy jest dostarczanie efektów na czas. Jeśli jesteś dobrze zorganizowany, nic nie umknie uwadze, a klienci będą zawsze zadowoleni. A to gwarantuje więcej klientów i szybszy rozwój!

## Ile zatem kosztuje zwiększona produktywność?

Teraz wróćmy do mojego argumentu z początku. Nozbe (moja aplikacja) kosztuje 30 zł miesięcznie dla pojedynczego użytkownika. A jeśli zapłacisz z góry za rok, to jest jeszcze taniej - tylko 24 zł.

Więc jeśli zarabiasz najniższą krajową i dzięki korzystaniu z naszej aplikacji poprawisz swoją produktywność TYLKO o 1 godzinę miesięcznie, moja aplikacja w rozliczeniu rocznym jest dla Ciebie darmowa. Zyskujesz 28.10 zł płacisz 24 zł.

Jednak typowy użytkownik Nozbe oszczędza 1 godzinę TYGODNIOWO dzięki uporządkowaniu wszystkich projektów i zadań w Nozbe. Przy płacy minimalnej oznacza to, że zarabiasz 112 zł miesięcznie, płacąc tylko 24 zł za abonament - to łatwe 88 zł na czysto, które zarabia dla Ciebie Nozbe. Miesiąc po miesiącu!

Ale co jeśli jesteś wykwalifikowanym profesjonalistą i zarabiasz 50 zł na godzinę? Dzięki 1 zaoszczędzonej godzinie miesięcznie masz ponad 20 zł w kieszeni, a dzięki 1 zaoszczędzonej godzinie tygodniowo masz ponad 170 zł.

Tak, dla wykwalifikowanego profesjonalisty narzędzie takie jak Nozbe zarabia prawie 200 zł miesięcznie!

I nie zapominajmy o dodatkowych korzyściach w postaci satysfakcji z pracy, większego poczucia kontroli, mniejszego stresu i wszystkiego, co wiąże się z lepszą organizacją.

## Czy czas to naprawdę pieniądz?

Tak, wiem, że to brzmi trochę dziwnie. Ale matematyka się zgadza. Nawet ci, którzy zarabiają minimalną krajową 28.10 brutto, będą mieli moją aplikację za darmo, jeśli dzięki organizacji pracy w projektach i zadaniach zaoszczędzą nieco ponad godzinę miesięcznie.

Dlatego nie zgadzam się z moim znajomym przedsiębiorcą. Chociaż Nozbe nie jest narzędziem marketingowym i nie przynosi Ci nowych leadów, zarabia pieniądze. Oszczędzając czas Tobie i członkom zespołu, zwraca się już w pierwszym miesiącu, nawet jeśli pozwala zaoszczędzić tylko godzinę pracy.

## Jakie inne narzędzia zwiększają Twoją produktywność?

Nozbe w tym felietonie jest tylko przykładem, bo mój argument jest dla wszystkich narzędzi, które służą firmom i ich zespołom do zwiększania produktywności i efektywności. Coś co wydaje się kosztem, jest tak naprawdę maszynką do zarabiania pieniędzy, bo daje tyle wartości, że tworzy czas, który można wykorzystać na zarabianie więcej pieniędzy.

Czyli jednak czas, to faktycznie pieniądz, prawda?



[n]: https://michael.gratis/nozbe_pl
[np]: https://michael.gratis/nozbepersonal_pl