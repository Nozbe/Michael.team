---
tags: [produktywnosc]
cover: "wdziecznosc.jpg"
redirect_from:
 - /wdziecznosc/
---

# Praktykuj wdzięczność codziennie dzięki temu skrótowi Siri

Rok temu napisałem na tym blogu, [dlaczego warto pisać dziennik](/codziennik) oraz przygotowałem skróty Siri - [podstawowy do pisania dziennika](/dziennika) i [bardziej zaawansowany](/planowanie) (do [planowania dnia](/zaplanuj)). W obu tych skrótach zawarłem element **wdzięczności**, którą praktykuję codziennie rano, kiedy skrót zadaje mi trzy pytania o wdzięczność: za to co się stało wczoraj, za nową szansę i za coś małego. Ostatnio jak byłem na rekolekcjach z moją [wspólnotą rodzin](https://gdynia.franciszkanie.pl/grupy-ga/wspolnota-rodzin-sw-maksymiliana-gdynia/) to rozmawialiśmy o tym, jak trudno jest kultywować nawyk wdzięczności a jak ważny jest w naszym życiu. Dlatego zdecydowałem się z tych moich poprzednich skrótów Siri wyciągnąć tylko ten element wdzięczności i zrobić łatwy skrót, z którego każdy może skorzystać:

<!--More-->

![{{ page.title }}](/img/{{ page.cover }})

## Skrót Siri zadaje pytania i zapisuje wynik w Notatkach Apple

Zacznijmy od tego, że jeśli masz iPhone'a, iPada lub Mac'a:

### [Pobierz skrót Siri Wdzięczność][w]

Jak już go pobierzesz, dodaj go do swoich skrótów Siri. Jak wejdziesz do aplikacji *Skróty* i go zobaczysz, uruchom go i wtedy po kolei:

- Wybierzesz dzień (domyślnie dzisiaj)
- Odpowiesz na 3 pytania o wdzięczność
- Odpowiesz na dodatkowe pytanie fokusujące - co możesz zrobić dziś, aby to spowodowało że coś stanie się łatwiejsze lub niepotrzebne
- Dodasz dodatkowe przemyślenia od siebie
- Jak już to wszystko zrobisz, skrót stworzy notatkę "Wdzięczność 2023" (jeśli jest rok 2023) i do niej doda dzisiejszą datę i Twoje odpowiedzi. Po czym ci pokaże tą notatkę.

Każde pytanie jest opcjonalne - jeśli nie wiesz co napisać na jakiekolwiek z nich, po prostu tapnij na OK i przejdziesz dalej. Nie stresuj się, ideą tego skrótu jest uruchamianie go codziennie aby codziennie zdać sobie sprawę, że są rzeczy, za które jesteśmy wdzięczni.

## Szerz wdzięczność! Podaj dalej!

Skrót jest darmowy i działa z aplikacją Skróty Siri, która jest wbudowana w system każdego iPhone'a, iPada i Mac'a. Twoje odpowiedzi są zapisywane w Twojej aplikacji Notatki Apple, również dostępnej już na Twoim urządzeniu.

Co ważne, te odpowiedzi są tam tylko dla Ciebie. Są zapisane wśród Twoich, zaszyfrowanych notatek. Dzięki temu możesz co jakiś czas otworzyć tą notatkę i zobaczyć, za ile rzeczy już masz powód aby być wdzięcznym! Twoja notatka nie jest publikowana nigdzie, no chyba że Ty zdecydujesz ją opublikować.

Ale jak już masz coś publikować, to podaj dalej link do tej strony (i do [tego skrótu][w] i podziel się nią z innymi, którzy też na pewno chętnie skorzystają z tego skrótu Siri i nabiorą nawyku wdzięczności.

[w]: https://www.icloud.com/shortcuts/f2b03bc793d14756b0e1963b1c031d23

[n]: https://michael.gratis/nozbe_pl
[np]: https://michael.gratis/nozbepersonal_pl