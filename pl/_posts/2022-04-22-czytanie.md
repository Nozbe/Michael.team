---
tags: [zycie]
img: "czytanie.jpg"
---

# Czytanie na dziś jako skrót Siri na iPhone, iPad lub Mac

**Aktualizacja 13 listopada 2023:** *Dodałem **[uproszczony Skrót][b]**, który działa mi nawet na zegarku - opis na końcu artykułu.* Jak już kilka razy wspominałem na tym blogu, [jestem katolikiem](/catholic/) o [liberalnych poglądach](/white/). Jednym z wyzwań codziennego dnia jest regularna modlitwa, a szczególnie rozważanie Pisma Świętego. Dlatego aby sobie uprościć sprawę, [stworzyłem skrót Siri][c], który codziennie pobiera i wyświetla mi czytanie na dziś:

<!--More-->

![{{ page.title }}](/img/{{ page.img }})

## Jak to działa?

Najpierw:

### [Pobierz i zainstaluj Skrót Siri na iPhone, iPad lub Mac][c]

Skrót sprawdza, czy jakaś data jest zawarta w schowku, jeśli nie to prosi o podanie daty (z zaznaczeniem dzisiejszej) i następnie pobiera czytanie na dziś z portalu [Niezbędnik.Niedziela.pl](https://niezbednik.niedziela.pl/), któremu to bardzo dziękuję za takie świetne przygotowanie tekstów.

Tak wyświetlony tekst pojawia mi się w oknie na telefonie i jest gotowy do czytania. Dzięki temu nie mam wymówki aby tekstu nie przeczytać i potem nad nim się nie zastanowić i go przemyśleć.

## Polecam codzienne pisanie dziennika!

Od 2016 roku codziennie [piszę dziennik](/pl/dziennik3/), także za pomocą skrótu Siri. I właśnie do tego skrótu dodałem sobie akcję "Otwórz skrót" i po zapisaniu pamiętnika pojawia mi się czytanie na dziś:

![{{ page.title }} 2](/img/czytanie-2.jpg)

## Uproszczony Skrót do czytania na dziś, który też działa na zegarku [Apple Watch](/applewatch/)!

Ostatnio zmodyfikowałem i uprościłem sobie znacznie ten Skrót i dodałem nowy:

### [Skrót "Bible"][b]

Ten skrót po prostu sprawdza datę dzisiejszą i otwiera czytanie na dziś. Został dodatkowo zoptymalizowany pod Apple Watch i pozwala mi czytać prosto na zegarku:

![{{ page.title }} Ultra Bible](/img/ultra-bible.jpg)

Wystarczy zainstalować sobie ten skrót i potem na zegarku odpalić aplikację "Skróty" i wtedy uruchomić ten skrót. Zaciąganie tekstu z "czytania na dziś" trwa wprawdzie około 10 sekund, ale warto poczekać aby potem sobie móc go przeczytać i na spokojnie przemodlić czytanie!

[b]: https://www.icloud.com/shortcuts/23b3c04018e747448b345666d237e330
[c]: https://www.icloud.com/shortcuts/8768cb0a31da4c89a3c04b97c407f18a
[n]: https://michael.gratis/nozbe_pl
[np]: https://michael.gratis/nozbepersonal_pl