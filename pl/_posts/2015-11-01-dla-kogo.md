---
tags: [imagazine]
cover: "dla-kogo.jpg"
---


# Dla kogo iPad Pro? Czy dla mnie? Czy dla Ciebie?

Na ostatniej prezentacji Apple zademonstrował nie tylko nowe iPhone'y, ale także iPady. I okazuje się, że mój iPad Air 2 ciągle jest najlepszym iPadem w ofercie... ale już tylko w swojej kategorii wagowej. Pojawił się bowiem jego "większy" brat: iPad PRO.

<!--More-->

{% include lang.date.html date="2015-10-01" month=true %}

> Ten felieton jest z wydania z {{ langdate }} [iMagazine](https://imagazine.pl){:target='_blank'}

* TOC
{:toc}

## Co to jest iPad Pro?

Zacznijmy od tego, że iPad Pro będzie faktycznie duży. Plotki się potwierdziły - będzie miał prawie 13-calowy ekran i do tego będzie ważył tyle co pierwszy iPad. W porównaniu do mojego Aira 2 będzie olbrzymem... Szczególnie dla tych z Was, którzy, jak ja, przyzwyczaili się zarówno do idealnego rozmiaru 10 cali jak i piórkowej wagi - mojego obecnego iPada mogę dłużej trzymać jedną ręką.

## Dla kogo iPad Pro?

Ponieważ pracuję (i piszę ten tekst) na iPadzie, dostałem sporo pytań dotyczących tego, czy będę kupował nowego iPada Pro. Zanim na nie odpowiem, zastanówmy się, dla kogo on tak naprawdę jest?

Dla artystów na pewno. Oni dostaną niesamowity Apple Pencil, czyli piórko do precyzyjnych rysunków na iPadzie. Faktycznie otrzymają narzędzie, które będzie cyfrowym odpowiednikiem kartki papieru i ołówka. Tylko lepsze. Bo właśnie cyfrowe :-)

Pytanie dla kogo jeszcze, bo jakoś trudno sprecyzować inną grupę docelową niż artyści. Chociaż im dłużej o tym myślę, zastanawiam się, czy nie będzie on najlepszym "pierwszym" komputerem dla nowego pokolenia użytkowników.

## Czy poszerzy on grono użytkowników iPad-only?

No właśnie, iPad Pro będzie miał dużo większy ekran. To na pewno okaże się sporym ułatwieniem dla osób z gorszym wzrokiem. Ale nie tylko to. Po prostu będzie mniej wyglądał jak "zabawka" a bardziej jak prawdziwy komputer. Do tego ma również dodatkowe funkcje...

## Split view - czyli dwie aplikacje na raz

Na nowym iPadzie będzie można także odpalić dwie aplikacje obok siebie. To może być decydujący argument dla osób, dla których "tylko jedna aplikacja na raz" to za mało. Owszem, taką funkcję ma też iPad Air 2, ale na Pro mamy praktycznie dwa iPady na jednym ekranie. Duuuuużo miejsca.

Na obecnym iPadzie prawie zawsze pracuję w pionie, ale nie wiem, czy dzięki split-view nie zacznę pracować w poziomie z dwoma aplikacjami na raz. Zobaczymy.

## Czy duży ekran to więcej komfortu pracy? Czy nie?

Z jednej strony duży ekran może bardzo pozytywnie wpłynąć na moją pracę na iPadzie. Obecne 10 cali w Air 2 jest super, ale stosując analogię biurka: im więcej przestrzeni tym lepiej. Obecnie rysując w aplikacji Paper lub tworząc mapy myśli w aplikacji iThoughts, lub diagramy w Graffio, brakuje mi trochę tego miejsca. W takich aplikacjach najbardziej by mi się przydał większy ekran.

Z drugiej strony taki duży iPad może być znacznie mniej poręczny. Może być niewygodny w noszeniu. Na pewno nie zmieści mi się do mojej obecnej torby iPadowej. Co do wagi to się mniej boję, bo mamy w domu ciągle iPada pierwszej generacji i wcale taki ciężki nie jest.

## Czy iPad Pro jest dla mnie?

Nie wiem, ale na pewno go kupię i sprawdzę. Jestem ciekaw, czy większy rozmiar będzie udogodnieniem czy przeszkodą w użytkowaniu tego komputera.

Ciągle zadaję sobie też pytanie, na ile iPad Pro przyjmie się na rynku i czy osoby sceptyczne wobec mojego stylu pracy "iPad only", skuszą się i zamiast nowego Macbooka spróbują kupić właśnie iPada Pro.

Myślę, że nowe funkcje iOS9 oraz rysik Apple Pencil czynią z iPada Pro bardzo ciekawą alternatywę dla "zwykłego" komputera.

## Czy sprawdzi się na rynku? Nie wiem.

Kupicie go? Ja na pewno. Dajcie mi znać na Twitterze na @MSliwinski czy planujecie zakup. Ja się nie mogę doczekać, by się nim pobawić i spróbować zastąpić mojego iPada Air 2 tą nową bestią od Apple.

![{{ page.title }}](/img/{{ page.cover }})

[n]: https://nozbe.com/pl/?a=mike
[np]: https://nozbe.com/pl/personal/?a=mike