---
tags: [imagazine]
cover: "nozbe17.jpg"
---

# Kim są SMART przedsiębiorcy i co ich wyróżnia?

Nozbe, moja aplikacja do prowadzenia projektów i organizacji zadań, właśnie skończyła 17 lat. Przy okazji tych urodzin zastanawiałem się, jak opisać, komu od tych nastu lat służę, dla kogo robię to, co robię i w co tak naprawdę wierzę i chcę aby moi klienci i użytkownicy wierzyli. W ramach tych rozważań doszedłem do koncepcji SMART przedsiębiorców i w tym miesiącu opiszę Ci, co to SMART tak naprawdę oznacza.

<!--More-->

![{{ page.title }}](/img/{{ page.cover }})

{% include lang.date.html date="2024-03-01" month=true %}

> Ten felieton jest z wydania z {{ langdate }} [iMagazine](https://imagazine.pl){:target='_blank'}

* TOC
{:toc}

## SMART - akronim w stylu amerykańskim użyty ponownie!

Oryginalny nie jestem. Słowo "smart" z angielskiego można przetłumaczyć na "sprytny" lub "mądry". W dziedzinie zarządzania czasem jest już akronim SMART odnośnie wyznaczania celów: cele powinny być konkretne (Specific), mierzalne (Measurable), osiągalne (Achievable), realistyczne (Realistic) i ustalone w czasie (Time-bound).

Kiedy zacząłem analizować to, co przez lata promowaliśmy wraz z aplikacją Nozbe i przez ponad dekadę pisania do iMagazine, okazało się, że można to wszystko ująć w takich kategoriach jak: prostota, produktywność, automatyzacja, zaawansowana technologia, mobilność (w końcu pracuję #iPadOnly), praca zdalna, transparentność i uczciwość.

Przy okazji przypomnę, że wartości Nozbe, które opisywałem w styczniowym iMagazine, to Pasja (*Passion*), Prostota (*Simplicity*), Wolność (*Freedom*) i bycie Fair (*Fairness*).

Tak, jak w przypadku wartości firmy, nie udało mi się stworzyć fajnego amerykańskiego akronimu, tak przy opisywaniu mojego idealnego klienta wykorzystałem słowo SMART i tak opisałem, do czego jest Nozbe:

> Nozbe służy SMART przedsiębiorcom (i ich zespołom) do organizacji spraw firmowych i prywatnych w prosty sposób, w jednej aplikacji.

## OK, no to kim są ci SMART przedsiębiorcy?

Słowo SMART oznacza, że moi klienci są "sprytni" i "mądrzy", a jak najbardziej są, bo zamiast organizować wszystko za pomocą emaila i żółtych karteczek, wybrali specjalną aplikację. A jak rozwinąć skrót SMART w tym przypadku?

### Litera S oznacza Simplicity - czyli Prostotę.

Klientami Nozbe są przedsiębiorcy i małe firmy lub zespoły w dużych firmach. Dla nich prosty interfejs i takaż struktura projektów, zadań i komentarzy jest kluczowa. Dostęp za pomocą smartfona (znowu "smart!") bez względu na to, gdzie jesteś, jest dodatkową wartością. Dzięki prostemu w obsłudze interfejsowi redukują barierę wejścia dla reszty zespołu i łatwiej im wciągnąć inne osoby do współpracy.

### Litera M oznacza Meetings - czyli Spotkania.

Tutaj zachowałem się przewrotnie, bo korzystanie z Nozbe redukuje liczbę spotkań, ponieważ, gdy wszystko jest rozpisane w projektach i zadaniach, nie ma potrzeby się spotykać - trzeba tylko działać. W maju 2021 r. na łamach iMagazine pisałem przecież, że spotkania powinny być: regularne, opcjonalne i dobrze przygotowane. Nasi klienci szanują swój czas i używają Nozbe właśnie po to, aby mieć mniej zebrań, a więcej czasu na działanie.

### Litera A oznacza Ambition - czyli Ambicję!

Wierzymy, że *małe zespoły mogą robić wielkie rzeczy*. Nasi klienci to właśnie małe, ale ambitne firmy. Pracują w projektach, mają szablony dla powtarzających się zadań oraz praktyczne listy kontrolne. Wszystko po to, aby mimo mniejszych zasobów, móc robić więcej i szybciej niż konkurencja.

Regularnie rozmawiam z klientami i jestem pod niesamowitym wrażeniem tego, jak wiele małych firm podbija rynek dzięki temu, że działają ambitnie i mądrze!

### Litera R oznacza Remote - czyli pracę Zdalną!

Wierzymy, że *praca to nie miejsce, do którego się chodzi, ale to, co się robi*. To, że spółka Nozbe nie mam biura, nie oznacza, że wszyscy mają tak pracować. Zdecydowanie jednak warto móc pracować z dowolnego miejsca. Wielu naszych klientów w okresie pandemii zdało sobie sprawę, że kiedy zostali zmuszeni do pracy z domu, dzięki używaniu Nozbe mogli tak naprawdę pracować dalej, jakby nic się nie stało.

Pamiętam szczególnie Michała z Mozo Nieruchomości, który powiedział mi: *"Dopiero zdałem sobie sprawę, że pomimo, iż przychodziliśmy do biura, to tak naprawdę pracowaliśmy zdalnie już od dłuższego czasu"*.

### Litera T oznacza Time - czyli Czas na pracę i życie prywatne.

Pomimo iż od 17 lat prowadzę Nozbe i ciągle mam pasję do rozwijania tego produktu, bardzo cenię sobie moje życie prywatne. Mam przecież świetną rodzinę, w tym trzy niesamowite córeczki.

W Nozbe wierzymy, że każdy powinien móc zachować balans między życiem prywatnym i zawodowym. Nie żyjemy po to, aby pracować, ale pracujemy, aby żyć. Dlatego w Nozbe promujemy tak zwany *work-life balance*. Co więcej, konstrukcja aplikacji umożliwia to, by mieć osobny dostęp do zadań i projektów prywatnych jak i firmowych. Dzięki przestrzeniom w Nozbe jest to wyraźnie oddzielone.

Wszyscy jesteśmy zabiegani nawet po pracy, dlatego również do organizacji spraw domowych, zajęć pozalekcyjnych, czy wakacji przydaje się sprawne narzędzie takie jak Nozbe.

## Dlaczego próbuję wypromować koncept SMART?

Seth Godin oparł swoją książkę "This is Marketing" (ang: *"To jest marketing"*) na podejściu, że "ludzie tacy jak my, robią rzeczy w taki właśnie sposób" (ang: *"People like us do things like this"*). Więc skoro my w Nozbe wierzymy w koncept SMART i uważamy, że każda z tych literek stoi za czymś ważnym, to pragniemy pozsykać klientów, którzy myślą podobnie. Którzy także chcą być SMART, czyli:

> Działać w prosty i nowoczesny sposób (Simplicity), mieć mniej spotkań ale za to bardziej produktywnych (Meetings), aby osiągać ambitne cele (Ambition). Nozbe pomaga w tym, aby mieć dostęp do zadań i projektów bez względu na to, gdzie jesteś (Remote) i aby dzięki efektywnej pracy mieć czas (Time) na udane życie tak zawodowe jak i prywatne.

W sumie pierwszy raz udało mi się w tak konkretny sposób opisać idealnego użytkownika Nozbe. Nie ukrywam, że rozmawiając z klientami, widzę, że tacy właśnie są. Lubią korzystać z naszego narzędzia i podzielają nasze wartości oraz podejście do pracy. I to nas motywuje do poprawiania funkcjonalności Nozbe tak, aby jeszcze lepiej spełniały ich oczekiwania i zamierzenia.

W końcu prowadzę tę firmę od 2007 r. i jej główną siłą był od zawsze marketing szeptany. To właśnie klienci polecali nas innym… nie tylko dlatego, że narzędzie jest skuteczne i dostępne w przystępnej ceniej, ale także dzięki zbieżnemu podejściu do produktywności i zarządzania w czasie sobą i zespołem.

## Co sądzisz o takim podejściu? Jak Ty opisujesz swoich idealnych klientów?

Napisz do mnie na socjalach! Jeśli koncept SMART do Ciebie przemawia (lub nie), napisz mi, dlaczego. Jestem też ciekawy, jak w Twojej branży opisujesz swoich idealnych klientów. Jakimi wartościami się kierujesz? Co jest dla Ciebie i dla nich najważniejsze? Jakie jest Twoje SMART?

[n]: https://michael.gratis/nozbe_pl
[np]: https://michael.gratis/nozbepersonal_pl