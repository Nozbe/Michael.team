---
tags: [zycie]
cover: "biuro.jpg"
---

# Polecam wygodny fotel i biurko do stania w pracy i biurze domowym

Dużo osób się mnie pyta o rekomendacje biurka do pracy oraz fotela, dlatego postanowiłem napisać ten wpis aby podzielić się moimi doświadczeniami z mojego [biura domowego](/tag/office).

<!--More-->

## Zdrowie jest najważniejsze i bezcenne!

Wydajemy tysiące złotych na nasze komputery, smartfony i inne [sprzęty do pracy](/pl/tag/imagazine) ale jak trzeba wybrać biurko i fotel, to ścibimy i szukamy czegoś najtańszego. A oba te sprzęty wpływają bezpośrednio na naszą wygodę pracy i na nasze zdrowie. Od nich zależy, czy będziemy mieli problemy z plecami, kręgosłupem czy karkiem. Dlatego jak poniżej będzie widać, nie polecam najtańszych sprzętów, ale używam ich od lat i mi się świetnie sprawdziły.

## Fotel musi mieć pełną regulację (i siateczki!)

Jak już mam siedzieć przy biurku ponad 8 godzin dziennie, to chcę na czymś idealnie dopasowanym do mojego ciała, dlatego polecam fotel [Ergohuman Plus Elite](https://www.centrumkrzesel.pl/fotel-ergohuman-plus-elite-bs-kmd31/3294/p).

Ten fotel ma wszystkie regulacje jakie potrzebuję (w tym zagłówek) i co najważniejsze, zrobiony jest z siateczek, co powoduje, że latem ani nie poci mi się pupa, ani plecy. Fotel kosztuje około 2 tysięcy złotych, ale jest warty tej ceny. W domu mamy takie dwa bo i ja i moja żona cenimy sobie nasze zdrowie podczas pracy z domu.

## Biurko musi być do siedzenia i do stania!

Lepsze niż siedzenie przez 8 godzin na wygodnym fotelu jest stanie. Od wielu lat pracuję na stojąco. Zazwyczaj stoję około 6 godzin dziennie. Się już do tego przyzwyczaiłem i dzięki temu nie mam problemu z plecami czy karkiem. Polecam biurko z elektryczną regulacją stania i siedzenia z Ikei, a dokładnie model [Bekant](https://www.ikea.com/pl/pl/p/bekant-biurko-z-regulacja-wysokosci-bialy-czarny-s09022521/). Mam go od [ponad pięciu lat](https://sliwinski.com/homeoffice2015/) i sprawuje się świetnie.

Zalecam stopniowe przystosowywanie się do pracy na stojąco. Przez pierwszy tydzień tylko godzinę dziennie. Przez drugi dwie, i tak dalej.

Ktoś kiedyś gdzieś napisał, że jako rasa Homo Sapiens, nie jesteśmy stworzeni do siedzenia większości dnia przy biurku. Coś w tym jest.

Efekt uboczny pracy na stojąco jest taki, że przyzwyczajenie do stania staje się bardzo silne, i jak ktoś do mnie gdzieś mówi: *"Niech Pan sobie usiądzie"* to tak naprawdę mi się nie chce.

## Dodatkowe rzeczy jakie polecam do pracy z domu?

Poza tymi meblami, polecam aby biuro domowe było wygodne i zrobione tak, aby się tam Tobie po prostu miło pracowało. Poza tym:

- **Warto mieć dwa monitory!** Głównie wprawdzie pracuję na iPadzie ([#iPadOnly](/tag/ipadonly)) ale jak potrzebuję mieć dostęp do wielu informacji na raz, to cenię sobie mojego iMaca na biurku z dodatkowym monitorem.
- **Tablica do pisania jest super!** Od lat mam tablicę (ang. "Whiteboard") do pisania bo lubię tak rozpisywać sobie pomysły i je analizować.
- **Dobre oświetlenie jest ważne!** Szczególnie teraz w czasie pracy z domu i dużej liczby spotkań online, warto się móc doświetlić. Także przydaje się przy [wywiadach w podcastach.](/pl/tag/gosc/)

[Więcej szczegółów odnośnie mojego biura domowego opisałem po angielsku.](/office/)

A jeśli chcesz prześledzić ewolucję mojego biura domowego przez lata, to jest ona [pod moim tagiem "office"](https://sliwinski.com/tag/office).

![{{ page.title }}](/img/{{ page.cover }})

[n]: https://nozbe.com/pl/?a=mike