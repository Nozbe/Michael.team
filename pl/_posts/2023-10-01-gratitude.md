---
tags: [imagazine]
cover: "gratitude.jpg"
---

# Jak praktykowanie wdzięczności codziennie zwiększy Twoje skupienie i zmniejszy stres? Plus darmowy Skrót Siri do wdrożenia już dziś!

Rok temu w lipcowym iMagazine próbowałem namówić Ciebie do pisania Dziennika i dałem Ci w tym temacie darmowy Skrót Siri. Wprawdzie wiele osób tego spróbowało, ale okazuje się, że nie dla wszystkich jest pisanie Dziennika. Jedną z fundamentalnych części mojego procesu pisania Dziennika jest praktykowanie Wdzięczności. Teraz w wakacje spotkałem się z grupką znajomych i w rozmowach wyszło nam, że dużo osób ma z tym po prostu problem, lub nie widzi benefitów takiego nawyku. Dla nich i dla Ciebie jest ten artykuł i zamieszczony w nim Skrót Siri, który możesz wykorzystać już dzisiaj i samemu sprawdzić o czym mówię!

<!--More-->

![{{ page.title }}](/img/{{ page.cover }})

{% include lang.date.html date="2023-09-01" month=true %}

> Ten felieton jest z wydania z {{ langdate }} [iMagazine](https://imagazine.pl){:target='_blank'}

* TOC
{:toc}

## Wdzięczność zmienia nastawienie do życia!

Zanim opowiem o moich subiektywnych wrażeniach z regularnego praktykowania wdzięczności, powołam się na badania. Profesor Robert A. Emmons z Uniwersytetu Kalifornijskiego dwadzieścia lat temu zrobił pierwsze rozległe badania na temat wpływu wdzięczności na ludzką psychikę. Po wynikach jego dociekań powstały kolejne studia i psycholodzy znaleźli dużo wyników potwierdzających, że w świecie, w którym jesteśmy bombardowani wiadomościami z całego świata (i w większości to są "bad news"), skupienie się na tym, za co jesteśmy wdzięczni, uczy nas odnajdywać pozytywy w życiu. Dzięki nim czujemy się lepiej, pracujemy lepiej i mamy lepsze relacje z ludźmi.

*"Wdzięczność leczy, dodaje energii i zmienia życie"*, napisał we wnioskach swoich badań profesor Emmons.

Od czasu jego badań, kolejne wykonywane niezależnie pokazywały wysoką korelację między praktykowaniem wdzięczności a zmniejszonymi symptomami depresji czy uczucia lęku lub obawy. Oprócz tego u wielu osób zwiększało się poczucie własnej wartości oraz satysfakcji z życia. Niektóre badania nawet ukazywały pozytywny wpływ na jakość i długość snu u osób regularnie praktykujących wdzięczność.

Wiele osób pisało o tym, jak praktykowanie wdzięczności pomagało im przeżyć trudne sytuacje życiowe takie jak utrata bliskich lub niebezpieczny wypadek. Dzięki skupieniu się na tych, nawet najmniejszych, dobrych rzeczach, dzień po dniu te osoby nabierały siły mentalnej do pokonania przeciwności losu.

Natomiast jeśli chodzi o produktywność, czyli moją działkę jako twórcy Nozbe, to badania potwierdzają, że osoby praktykujące wdzięczność są bardziej skuteczne w pracy i łatwiej im się skupić na zadaniach. Zresztą czytając dalej zobaczysz dlaczego.

## Wystarczy praktykować wdzięczność tylko chwilkę dziennie!

Badania pokazują, że nie trzeba wcale dużo, aby praktykować wdzięczność. Wystarczy przysłowiowa "chwilka" dziennie. Oczywiście w naszym zabieganym świecie nawet taka chwilka jest często trudna do znalezienia.

Dlatego na końcu tego artykułu znajdziesz odnośnik do Skrótu Siri, który pomoże Tobie w tej praktyce. Zainstalowanie takiego Skrótu na Twoim iPhonie zajmie kilka sekund i potem już masz go pod ręką! Wtedy zamiast sprawdzania wiadomości na fejsie, możesz po prostu uruchomić skrót, odpowiedzieć na kilka pytań i skupić się na tym wszystkim co dobre w Twoim życiu.

## W praktykowaniu wdzięczności ważne są szczegóły!

Badania pokazują, że wypisywanie banałów i ogólników takich jak: "jestem wdzięczny za ten świat, za tych ludzi dookoła…" nie pomaga znacznie w praktykowaniu wdzięczności. Dlatego zaprojektowałem ten Skrót Siri w taki sposób, aby zadał Tobie trzy konkretne pytania:

### Pytanie pierwsze: wdzięczność za to, co się stało WCZORAJ?

Tutaj napisz dokładnie, co takiego stało się wczoraj, że jesteś za to widzięczna/wdzięczny. Opisz konkretne zdarzenie, które dobrze Ci się kojarzy. Coś co wywołuje u Ciebie uśmiech na twarzy. Nawet jeśli dzień wczorajszy był trudny, na pewno znajdziesz chociaż jedno zdarzenie, za które chcesz podziękować.

### Pytanie drugie: wdzięczność za nową SZANSĘ?

Czy pojawiło się w Twoim życiu coś nowego, co myślisz, że może Ci pomóc w przyszłości? Czy jakieś spotkanie czy rozmowa dała Ci pomysł na coś ciekawego. Czy ktoś otworzył przed Tobą drzwi na nową sytuację życiową? A może po prostu udało Ci się popchnąć jakiś temat do przodu i dzięki temu ruszy już dalej z kopyta?

To pytanie jest znacznie trudniejsze. Może codziennie nie znajdziesz na nie odpowiedzi, ale warto spróbować. W moim Skrócie Siri, jeśli dzisiaj nie na to pytanie odpowiedzi, to po prostu kliknij na przycisk OK aby je pominąć.

### Pytanie trzecie: wdzięczność za coś MAŁEGO?

Tu znowu skup się na szczegółach. Czy znajdziesz coś małego, jakiś mały szczegół, może jakiś gadżet, sprzęt lub po prostu jakąś przypadkową sytuację, za którą czujesz wdzięczność? To pytanie jest dla mnie kluczowe, bo uczy mnie widzieć dobro w małych rzeczach i zdarzeniach. Ćwiczy u mnie wyczulenie się na te małe, pozornie nieistotne sytuacje, które jednak wywołują u mnie uczucie wdzięczności i ubogacają mój dzień. Prawie codziennie jestem w stanie znaleźć coś małego za co mogę podziękować.

### Pytanie dodatkowe: co JESZCZE?

Na koniec Skrótu Siri jest pytanie dodatkowe, które Skrót zadaje po to, aby móc może dodać komentarz lub inne przemyślenia. To jest zupełnie dobrowolne i nie trzeba tego wypełniać, ale daje przestrzeń na spisanie dodatkowych myśli.

## Jak regularnie praktykować wdzięczność dzięki Skrótowi Siri?

Skrót Siri po polsku znajdziesz pod adresem:

[michael.team/wdziecznosc](/pl/wdziecznosc)

Do Skrótu nie trzeba żadnego dodatkowego oprogramowania - wystarczy wbudowane "Skróty Siri" oraz aplikację do notatek "Apple Notes", które są preinstalowane na każdym iPhonie.

Jak zainstalujesz Skrót Siri i go uruchomisz, to Skrót zada Ci wyżej omówione pytania i stworzy nową notatkę "Wdzięczność 2023" (gdzie 2023 to rok uruchomienia Skrótu) w notatkach Apple. Jak otworzysz ten skrót następnego dnia i znowu odpowiesz na pytania, to doda Twoje odpowiedzi do tej notatki.

Dzięki temu będziesz mieć taki Twój zbiór wdzięczności z każdego roku w formie jednej notatki. Normalnie nie będziesz pewnie często do tej notatki zaglądać, ale jeśli będziesz mieć gorszy dzień, warto ją otworzyć i przeczytać za ile to rzeczy jesteś i byłaś/byłeś wdzięczny. Przeczytanie takiej notatki raz na jakiś czas to zastrzyk pozytywnej energii i emocji.

Polecam praktykowanie wdzięczności codziennie i wykorzystanie Twojego iPhone'a do tej praktyki. Masz go zawsze pod ręką, uruchomienie Skrótu nic nie kosztuje i odpowiedź na trzy proste pytania zajmie Ci przysłowiowe kilka chwil. A jeśli dzięki temu poczujesz się lepiej, zaczniesz dzień z pozytywnym strzałem energii i do tego będziesz się lepiej wysypiać, to na co czekasz?

[Daj znać mi na Mastodonie @michael@nozbe.com, znajdź mnie na LinkedInie lub napisz mi maila](/pl/kontakt/) jak Skrót się sprawdza i czy ten nowy nawyk faktycznie wpływa pozytywnie na Twoje życie.

Przy okazji, jestem bardzo wdzięczny za to, że co miesiąc czytasz moje artykuły - że mogę je tutaj pisać i mogę Tobie (i sobie!) pomagać w zwiększaniu nie tylko produktywności, ale przede wszystkim satysfakcji z życia i pracy. Dzięki wielkie!

P.S. Ten skrót [dostępny też jest po angielsku i potencjalnie w innych językach](/gratitude).

[n]: https://michael.gratis/nozbe_pl
[np]: https://michael.gratis/nozbepersonal_pl