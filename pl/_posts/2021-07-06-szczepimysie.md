---
tags: [zycie]
cover: "szczepimysie.jpg"
---

# Szczepimy się - czyli dlaczego zaszczepiłem siebie i moją rodzinę przeciwko COVID-19

W Polsce jest niesamowita debata odnośnie szczepień przeciwko COVID-19. Piszę ten krótki artykuł, aby obalić mity odnośnie szczepionek i wytłumaczyć, dlaczego zaszczepiłem nie tylko siebie, ale także moją żonę i 12-letnią córkę.

<!--More-->

![{{ page.title }}](/img/{{ page.cover }})

## Dlaczego uważam, że trzeba się zaszczepić?

[Więcej napisałem o tym po angielsku](/vaccine), ale w skrócie dzięki szczepionce:

* Mam znacznie mniejsze szansę na złapanie COVID-19 oraz na powikłania po tej strasznej chorobie. Nie mówiąc już o śmierci.
* Nie stanowię zagrożenia dla innych, nie wybaczyłbym sobie gdyby ktoś przeze mnie umarł, bo mu *sprzedałem* niechcący wirusa.
* Jeśli wystarczająca liczba nas się zaszczepi, wirus nie będzie już tak częsty i nie będą tworzyły się jego mutacje.

Czyli w skrócie:

> Zaszczepić się jest po prostu tym, co się powinno zrobić. Dla siebie i dla innych.

## Wątpliwości wobec szczepionki przeciwko COVID-19?

Poniższe odnośniki powinny rozwiać wątpliwości odnośnie szczepionki:

* Jesteś wierzącym katolikiem? [Papież Franciszek nawołuje do szczepienia się](https://www.vaticannews.va/pl/papiez/news/2021-01/papiez-zacheca-do-sczepien-i-zapowiada-kiedy-sam-sie-zaszczepi.html)
* Boisz się długoterminowych skutków szczepionek? [Szczepionki to jeden z największych sukcesów współczesnej nauki, który uratował życie milionom osób.](https://pl.wikipedia.org/wiki/Szczepionka)
* A nie boisz się długoterminowych konsekwencji COVID-19, nawet jeśli przejdziesz wirusa bezobjawowo? [Poczytaj o nich. Ten wirus sieje spustoszenie w organiźmie.](https://pl.wikipedia.org/wiki/COVID-19)
* Uważasz, że szczepionki to jest jakiś szybki eksperyment? [Poczytaj o technologii mRNA i ile lat nad nią pracowano.](https://pl.wikipedia.org/wiki/MRNA)
* Uważasz, że nic Ci nie będzie? Wirus mutuje, [wersja Delta już się rozprzestrzenia i sieje kolejne żniwo. Rozprzestrzenia się 2X szybciej i zakaża 4X mocniej!](https://tvn24.pl/swiat/wariant-delta-koronawirusa-objawy-szczepionki-przypadki-w-polsce-5122689)
* Boisz się szczepić dziecka? [Wirus może u nich spowodować długotrwałe problemy sercowe. Zobacz dlaczego warto!](https://www.medonet.pl/porozmawiajmyoszczepionce/szczepionka-na-covid-19,szczepienia-na-covid-19-u-dzieci-12---przewodnik-dla-rodzicow,artykul,93788601.html)
* A jeśli ciągle uważasz, że nie ma COVID-19 i ta pandemia to jakiś spisek, to robisz straszną przykrość tym wszystkim, których rodzina i znajomi umarli a nie musieli. Zachęcam do odwiedzenia najbliższego szpitala i porozmawiania z lekarzami na oddziałach COVID-owych. Wystarczy zresztą popytać się znajomych - ja znam sporo osób, którym umarli najbliżsi a nie musieli!

## Mamy szczepionkę i nie chcemy z niej skorzystać?

Dostajemy za darmo szczepionkę, która może uratować życie nam i bliskim. Odmawiając jej zachowujemy się po prostu jak jakiś rozwydrzony, egoistyczny dzieciak, który na złość mamie odmrozi sobie stopy.

Dzisiaj szczepiąc siebie i moją córkę, zobaczyłem jak placówki szczepionkowe świecą pustkami. Zrobiło mi się smutno…

## Statystyki są nieubłagane!

Tylko 50% starszych osób jest zaszczepionych w Polsce. Dla porównania w Hiszpanii jest ich 98%. Jak przyjedzie jesień, będziemy w domach i przyjdzie mutacja wirusa, może być dramat, bo nie osiągniemy odporności stadnej.

Możemy to zmienić. Szczepimy się!

[n]: https://michael.gratis/nozbe_pl
[np]: https://michael.gratis/nozbepersonal_pl