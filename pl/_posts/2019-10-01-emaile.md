---
tags: [imagazine]
cover: emaile.jpg
---

# Radykalny sposób na emaile, czyli "inbox zero" dla zapracowanych

Mamy rok 2019 i ciągle korzystamy z emaila. Email miał już dawno temu przestać istnieć, ale ciągle jest obecny w naszym życiu i dostajemy więcej wiadomości niż kiedykolwiek. Sam miałem ostatnimi czasy z nim problemy, albo rezygnowałem z niego, przekazując obsługę korespondencji asystentce… albo odpowiadałem z dużym opóźnieniem (z wyrzutami sumienia w bonusie). Ostatnio jednak udało mi się znaleźć dosyć radykalne, ale bardzo skuteczne rozwiązanie. A właściwie dwa…

<!--More-->

{% include lang.date.html date="2019-09-01" month=true %}

> Ten felieton jest z wydania z {{ langdate }} [iMagazine](https://imagazine.pl){:target='_blank'}

* TOC
{:toc}

## Rozwiązanie 1. Nie używaj emaila w swoim zespole

O tym pisałem już wcześniej i pewnie jeszcze nie raz wspomnę - jeśli używasz emaila w ramach swojego zespołu, to cytując Steve'a Jobsa, "robisz to źle!".

Mamy przecież wiele narzędzi do komunikacji wewnątrz zespołu które przewyższają email w wielu aspektach. W zespole Nozbe używamy Slacka do czatowania, czyli wysyłania szybkich, krótkich wiadomości, "Nozbe" do komunikacji przez zadania - czyli współdzielenia projektów, delegacji zadań i komunikacji poprzez komentarze w tychże. do tego dochodzi Dropbox Paper do współpracy na dokumentach, GitHub do pracy na kodzie oraz do pisania artykułów na bloga. Emaila nie używamy wcale. I jest nam z tym dobrze. Dzięki temu działamy znacznie efektywniej!

## Rozwiązanie 2. Pisz emaile jak krótkie wiadomości SMS.

To jest moje nowe odkrycie. Od ponad miesiąca tak działam i efekty są super. Odpisuję na maile jak na SMSy - krótko, zwięźle i na temat. I codziennie mam skrzynkę odbiorczą wyzerowaną. Po prostu rewelacja - poniżej przedstawiam jak do tego podejść.

## 3 podstawowe zasady przy wysyłaniu emaili jak SMSy:

**Zasada 1. Żadnego pozdrawiania.** Zupełnie odpuszczam "witaj", czy "pozdrawiam serdecznie", czy inne tego typu frazesy. Skoro poświęcam mój czas, aby Ci odpowiedzieć, to znaczy, że pozdrawiam Cię bardzo, ale to bardzo serdecznie!

**Zasada 2. Odpowiedź tylko jednym zdaniem.** Maksymalnie dwoma. Ja po prostu piszę, co myślę, oszczędzając zarówno Twój jak i mój czas, i pokazuję, że przeczytałem Twojego emaila w całości, ale nie widzę potrzeby do wszystkich jego zdań się odnosić.

**Zasada 3. Raz dziennie i tyle!** Odpowiadam na emaile tylko raz dziennie - otwieram skrzynkę, idę przez emaile jak burza, odpowiadam szybko, działam sprawnie i wylogowuję się. Oczywiście nie mam włączonych powiadomień dla emaili przychodzących. Jutro też jest dzień.

## Skąd takie zasady emailowania w stylu SMS-owym?

**To nie jest niegrzeczne!** Wręcz przeciwnie - odpowiadając na emaila, pokazuję, że Cię nie zignorowałem, że mi bardzo na Tobie i na Twojej opinii zależy. Przeczytałem Twojego emaila ze zrozumieniem i Ci szybko odpisałem. Pokazuję Ci, że ważniejsze dla mnie jest to, co piszesz i odniesienie się do Twoich słów, niż puste frazesy.

**To jest szybkie!** Dzięki tej technice odpowiadam szybko - w przeciągu jednego dnia. A nie jak kiedyś, kiedy odpowiadałem na emaile po tygodniu, dwóch… lub jeszcze później.

**To jest mobilne!** Odpowiadam na emaile prosto z iPhone'a. Nie muszę mieć pod ręką iPada lub otwierać Maca. Mogę przejść tak samo szybko przez skrzynkę odbiorczą na każdym z moich urządzeń. Dzięki temu nie odkładam emaili "na potem".

## Jak to zrobić jeszcze lepiej i jeszcze sprawniej?

Nie wystarczy po prostu pisać szybko, jest jeszcze kilka dodatkowych wskazówek, którymi chciałabym się podzielić w tym temacie, a które bardzo pomogły mi we wdrożeniu tego systemu:

- **Używaj skrótów klawiszowych w iOS i macOS** - szczególnie na najbardziej powtarzające się zdania lub informacje. Na przykład "xn" to skrót do mojego adresu email "michael@nozbe.com", "hhn" to skrót do naszej strony "https://nozbe.com/", i tak dalej. Bardzo przydatne, aby też nie popełniać błędów i nie odsyłać ludzi do niewłaściwego adresu.
- **Podejmij decyzje wcześniej** - mam to szczęście, że ze względu na moją historię prowadzenia Nozbe, ludzie chcą ze mną gadać, czasami są to wywiady, czasami po prostu rozmowa, a czasami chcą mi coś sprzedać - jeśli mnie to interesuje, to odpisuję im z odnośnikiem do aplikacji "Calendly", gdzie mam ustalone dwa dni w tygodniu, kiedy jestem dostępny. Wcześniej zdecydowałem, że właśnie te terminy mi pasują, i jeśli ktoś chce ze mną porozmawiać, może sobie po prostu wybrać pół godziny w wyznaczonym przeze mnie przedziale czasowym. Oszczędza to całej wymiany emaili, w której dogadujemy termin. Gdy ktoś już się wpisze, ląduje to automatycznie w moim kalendarzu.
- **Miej swoje zasady i się ich trzymaj** - tak jak wyżej, już wcześniej zdecydowałem, jaką mam politykę odnośnie rzeczy takich jak np. inwestowanie w Nozbe. Kiedy kontaktują się ze mną inwestorzy z chęcią rozmowy o możliwości inwestowania w Nozbe, odsyłam ich [do posta na blogu Nozbe](https://nozbe.com/pl/blog/11-years/), w którym napisałem *"Nie mamy zewnętrznych inwestorów, nigdy ich nie mieliśmy i nie planujemy mieć."* więc stawiam sprawę bardzo jasno i oszczędzam dodatkowej wymiany zdań.
- **Pisz bloga i do niego odsyłaj** - oprócz cyklicznych artykułów na [blogu Nozbe](https://nozbe.com/pl/blog), piszę też [prywatnego bloga](https://sliwinski.com/) - trochę jako archiwum spraw, na których mi zależy i które mogą posłużyć w przyszłości zarówno mi jak i moim czytelnikom. Często zamiast pisać długiego emaila, po prostu odsyłam zainteresowanycyh do wpisów na moim blogu… a gdy piszą do mnie na temat, który mnie zainteresował, to notuję go "na przyszłość" do opisania na blogu lub tutaj - w iMagazine.
- **Emaile do załatwienia na później zamieniaj w zadania** - jeśli email wymaga dalszego działania (staje się "zadaniem do zrobienia"), odpisuję grzecznie i całą korespondencję przesyłam na mój indywidualny adres email w Nozbe (ma go każdy użytkownik aplikacji), przeksztłacając tytuł maila w zadanie, a jego treść - w komentarz do zadania. Bardzo wygodne!

## Zacznij już dziś!

Czy takie podejście do obsługi emaila jest dla Ciebie? Odezwij się [na Twitterze](https://twitter.com/MSliwinski) albo po prostu napisz do mnie emaila na adres podany wyżej w tym artykule. Gwarantuję Ci trzy rzeczy: (1) że przeczytam Twojego emaila ze zrozumieniem, (2) odpiszę w ciągu jednego dnia oraz (3) moja odpowiedź będzie krótka, zwięzła i na temat :-)

![{{ page.title }}](/img/{{ page.cover }})

[n]: https://nozbe.com/pl/?a=mike