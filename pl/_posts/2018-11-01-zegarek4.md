---
tags: [imagazine]
cover: zegarek4.jpg
---

# Najwyższy czas, aby Apple Watch znowu pozytywnie wpływał na moje nawyki

We wrześniu Apple pokazał nowe telefony i zegarki. Nie jestem jeszcze przekonany do telefonów (nie widzę na razie potrzeby zmiany iPhone’a X na nowszy model). Jeśli chodzi o zegarek... po prostu nie mogę się go doczekać! I to nie tylko dlatego, że jest ładniejszy! Ale zacznijmy od początku...

<!--More-->

{% include lang.date.html date="2018-10-01" month=true %}

> Ten felieton jest z wydania z {{ langdate }} [iMagazine](https://imagazine.pl){:target='_blank'}

* TOC
{:toc}

## Zaczęło się od oryginalnego zegarka...

Jako gadżeciarz (ale, który z czytelników iMagazine nim nie jest?) pamiętam dobrze mój zachwyt nad Apple Watchem, kiedy pojawił się na rynku. Powiadomienia, rozmowy i inne informacje dostępne prosto z nadgarstka. I do tego motywacja do ćwiczeń, czyli „zamykanie kółeczek”.

To cudeńko miało jednak istotne wady: zbyt duża zależność od telefonu, powolna praca i nieodporność na wodę. Na szczęście już po roku wyszedł nowy model...

## Seria 2 - znaczne usprawnienia!

Przede wszystkim zegarek stał się wodoszczelny, miał GPS i w końcu mogłem z nim biegać i pływać w basenie lub w morzu - bez telefonu. Co więcej, bateria wytrzymuje do mety triatlonu na dystansie olimpijskim (1,5km w wodzie, 40km na rowerze i 10km biegu). Na styk, ale wytrzymuje. Czyli jest nieźle, ale czy może być lepiej?

## Seria 4 - szansa na rewolucję!

Serię 3 zupełnie pominąłem, nie widząc powodu, dla którego miałby on znacząco poprawić mi życie i wpłynąć na moje nawyki...

Aż do teraz.

Poniżej przedstawię cztery czynniki, które wpłynęły na moją decyzję o zamówieniu serii 4, i postaram się przekonać Ciebie (i siebie), jak wspomoże to pielęgnację dobrych nawyków:

### 1: Design

Wreszcie odchudzili trochę zegarek i wykorzystali więcej powierzchni na tarczy... Rozmiar wyświetlacza zwiększył się do 40mm - co oznacza, że odchudzono ramkę. Piszę o mniejszym zegarku, ponieważ, mając stosunkowo mały nadgarstek, kupuję mniejszy model. Duży zegarek wyglądałby na mojej ręce komicznie.

Więcej ekranu, nowe tarcze, nowe komplikacje. To wszystko oznacza więcej możliwości i więcej danych na nadgarstku. Biorę w ciemno!

### 2: LTE

Dzielę mój czas między dwa kraje - Polskę i Hiszpanię... i przynajmniej w jednym z tych krajów będę miał możliwość używania łącza LTE, bo na rynku hiszpańskim Vodafone i Orange będą to oferować. Mam nadzieję, że w Polsce też to będzie niedługo oferowane. Trochę dalej napiszę, czemu uważam, że to jest naprawdę ważna sprawa.

### 3: Szybkość

Wnioskując z komentarzy Amerykanów, którzy już weszli w posiadanie nowego Apple Watcha, jest on sporo szybszy od serii 3 (a co dopiero od serii 2!). Wprawdzie mój zegarek funkcjonuje całkiem dobrze, ale na takim urządzeniu każde przyspieszenie jest na wagę złota!

### 4: Praca na baterii

Wierząc danym od Apple, z zegarkiem będzie teraz można przebiec maraton, czyli bateria wytrzyma około 6 godzin aktywnego wysiłku fizycznego. Jak wspomniałem wyżej, seria 2 ledwo wytrzymuje 3 godziny... Jeśli więc zapragnę w przyszłym roku wystartować w połówce Ironmana z zegarkiem Apple’a, to nie będzie problemu.

## Jak nowy Apple Watch i watchOS 5 pozytywnie wpłyną na moje nawyki?

Skoro już omówiliśmy 4 powody dla którego warto zamówić zegarek z serii 4, to zabierzmy się teraz za nowe nawyki, które mam nadzieję wypracować przy jego pomocy.

### Po pierwsze, przestanę już w ogóle biegać z telefonem!

Lubię biegać, słuchając jednocześnie podcastów lub audiobooków. Mam wtedy wrażenie, że oszukuję czas i "żyję podwójnie" - robię coś i dla ciała i dla ducha. Niestety, aby móc to robić, zawsze musiałem biegać z telefonem. Na szczęście iPhone X jest trochę mniejszy, niż rakietka do ping-ponga, jaką jest iPhone 7 Plus czy iPhone 6S Plus, z którymi trenowałem.

Do tej pory zostawiałem telefon w domu, kiedy biegłem z kimś - i tak nie słuchałem wtedy żadnych audycji. GPS w zegarku w zupełności mi wystarczał. Jedyne co mnie wtedy trochę stresowało, to fakt, że jeśli coś by się stało w domu i potrzebna byłaby moja pomoc, rodzina nie miałaby ze mną kontaktu.

Teraz, dzięki watchOS 5, będę mógł słuchać zarówno podcastów jak i audiobooków prosto z zegarka! Co więcej, będę też dostępny dla bliskich, gdyż będzie można do mnie po prostu zadzwonić lub napisać wiadomość. Do tego jeszcze w serii 4 poprawili jakość połączeń z zegarka, więc będę mógł spokojnie zatrzymać się, porozmawiać i wrócić do ćwiczeń.

### Po drugie, będę częściej odkładał telefon na bok!

Mam zasadę, że zawsze po pracy odstawiam telefon na ładowarkę indukcyjną, aby wciąż do niego nie zerkać. Chcę dzięki temu w pełni skupić się na rodzinie (szczególnie na moich trzech uroczych córeczkach!).

Teraz mam nadzieję, że na spacery i inne krótsze wyjścia także będę chętniej wychodził bez telefonu. Bo po co mi telefon, jeśli nie mam zamiaru na nim aktywnie pracować?

### Po trzecie: bo AirPodsy mam zawsze w kieszeni!

Od kiedy pojawiły się słuchawki AirPods, nigdzie się bez nich nie ruszam. Mam je zawsze w kieszeni. Zawsze. W lewej kieszeni AirPodsy, w prawej telefon, a na ręce - zegarek.

Teraz mam nadzieję, że sytuacja się zmieni - w lewej kieszeni AirPodsy, w prawej... nic, a na lewym nadgarstku - zegarek.

Apple Watch 4 zapewni mi w zasadzie wszystko, czego potrzebuję:

- pokaże godzinę :-)
- odbierze i nawiąże połączenia jak telefon komórkowy
- umożliwi dostęp do Internetu, więc dzięki Siri Shortcuts będę mógł zapisywać notatki, wysyłać wiadomości itp.
- będzie mieć wgrane podcasty i audiobooki, więc wystarczy tylko założyć AirPodsy na uszy i posłuchać czegoś interesującego
- będzie pełnowartościowym narzędziem do fitnessu, więc zachęci do wykonywania ćwiczeń i startowania w zawodach

Oprócz błękitnego nieba, nic mi więcej nie potrzeba :) A co najważniejsze, mając taki zegarek, nie będę kompulsywnie zerkać na ekran telefonu, tylko patrzeć, co się dzieje dookoła i obserwować, jaki piękny i ciekawy jest świat, w którym mam dostęp do wszystkich informacji... prosto z nadgarstka!

Nadchodzi era #WatchOnly? :-P

![{{ page.title }}](/img/{{ page.cover }})

[n]: https://michael.gratis/nozbe_pl