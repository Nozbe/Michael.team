---
tags: [zycie]
cover: "michael.team.pl.3k.jpg"
t: https://twitter.com/MSliwinski/status/1709196338595062206
---

# Dlaczego iść głosować i jak bronić się przed 3 manipulacjami w dyskusji politycznej

Za niecałe dwa tygodnie wybory parlamentarne w Polsce. Rośnie napięcie. Ostatnio zostałem wciągnięty do dyskusji politycznej i poczułem się bardzo niekomfortowo. Dlaczego? Z 3 powodów:

<!--More-->

![{{ page.title }}](/img/{{ page.cover }})

* TOC
{:toc}
## 1️⃣ Manipulacja - nie znasz się!

Osoba próbowała mi wmówić, że nie mogę mieć opinii politycznej, bo nie doczytałem wszystkiego, nie śledziłem każdej afery czy na przemian nie oglądam TVP i TVN aby mieć wyrobione zdanie.

## Odpowiedź 1️⃣ - wiem wystarczająco!

Nie muszę być fanatykiem polityki aby móc podjąć decyzję. Jestem dorosłą osobą płacącą podatki i biorącą udział w społeczeństwie, więc mogę w mój subiektywny sposób ocenić z jaką partią mi po drodze a z jaką nie.

## 2️⃣ Manipulacja - jesteś zaślepiony!

Osoba się pyta na kogo głosuję i jak dostaje odpowiedź, to próbuje mi wmówić, że jestem tą partią czy jej leaderem zaślepiony i zupełnie bezkrytyczny. Że wcale oni nie są tacy świetni i nie powinienem kupować tego co oni sprzedają!

## Odpowiedź 2️⃣ - po prostu wolę tych!

To, że głosuję na jakąś partię nie znaczy, że oddałbym za nich moje życie. Głosowanie to **wybór pomiędzy**. Głosuję między tymi i tamtymi - wybieram po prostu tych, którzy mi bardziej pasują. Nie ma ideału, a ja nie startuję do wyborów 😜

## 3️⃣ Manipulacja - chcesz mnie uciszyć!

Jak już zidentyfikowałem te dwie manipulacje powyżej, czuję się niekomfortowo i próbuję zakończyć rozmowę. Wtedy ta osoba wchodzi na wysokie tony i krzyczy, że unikam dyskusji!

## Odpowiedź 3️⃣ - nie chcę takiej retoryki!

Jeśli czuję się nieswojo mam prawo zakończyć rozmowę i odejść. Nie uciszam cię. Chcesz, możesz krzyczeć na ulicach i w parkach swoje opinie, ale ja nie muszę ich słuchać, jeśli czuję, że mną manipulujesz.

## ✌️ Trzeba iść i oddać WAŻNY GŁOS! 🇵🇱

Dopóki mamy demokrację a nie rząd autorytarny, głosowanie jest naszym obowiązkiem. Oddanie pustego głosu, bo "oferta słaba" się nie liczy. Wybieramy z pomiędzy tego co jest. Nasi dziadowie walczyli o taką wolność.

## 🔟 Matematyka wyborcza - czemu tylko 2 osoby decydują o losie 10!

Jest 10 osób. Połowa nie pójdzie głosować. Z pozostałych, 2 głosuje na jedną partię. Ta partia będzie miała 40% poparcia, wygra wybory i rządzi całą 10-tką. Dlatego musi nas więcej pójść na wybory niż połowa!

## 🫵 Idź na wybory, zagłosuj i bądź zmianą!

Nie daj się zmanipulować, masz wystarczającą wiedzę kogo wybrać pomiędzy tymi partiami jakie startują. Każdy głos jest na wagę złota. Wybierz lepszą Polskę 🇵🇱 dla siebie i nas wszystkich.

[n]: https://michael.gratis/nozbe_pl
[np]: https://michael.gratis/nozbepersonal_pl