---
tags: [imagazine]
cover: "azja.jpg"
---

# Efektywność między kultem jednostki a społeczeństwa - czyli przemyślenia podczas wizyty na Tajwanie

Dla Europejczyka wizyta w Azji to prawdziwa atrakcja. Naprawdę warto. Egzotyka niesamowita, mnóstwo rzeczy jest po prostu kompletnie innych niż te, które znamy z naszej codzienności. Piszę te słowa do Ciebie z Tajwanu, wyspy na zachód od Chin, która znana jest z tego, że łączy tradycje chińskie z zachodnim podejściem do technologii, kapitalizmu i ekonomii. Jestem już prawie tydzień i jestem pod niesamowitym wrażeniem efektywności w działaniu tego społeczeństwa. Zatem dzisiaj skupimy się na tym, jak Tajwańczycy są efektywni, z czego to wynika, co w tym dobrego i złego, oraz czego możemy się od nich nauczyć. Zapraszam!

<!--More-->

![{{ page.title }}](/img/{{ page.cover }})

{% include lang.date.html date="2024-04-01" month=true %}

> Ten felieton jest z wydania z {{ langdate }} [iMagazine](https://imagazine.pl){:target='_blank'}

* TOC
{:toc}

## Azja to kult społeczeństwa nad jednostką

Miałem szczęście podróżować i prywatnie i biznesowo po kilku krajach w Azji. Szczególnie bliska mi jest Japonia i Korea Południowa. Tym razem przyszedł czas na Tajwan. Zauważyłem, że tutaj bardzo ważne jest kulturowo, aby przedłożyć społeczeństwo nad siebie. Najpierw dbamy o sprawy innych a dopiero potem o swoje.

Dzięki temu, każdy myśli o tym, jak "nie przeszkadzać", albo jak "nie stać komuś na drodze". Najprostszym przykładem są kolejki do metra czy po zakupy. Wszyscy grzecznie układają się w kolejce. Co więcej, w wielu miejscach wytyczone są linie tych kolejek na ziemi i każdy się ich pilnuje. Nikt nie próbuje się wcinać "na Krzysia"…

Szczególnie to było dla mnie widoczne w roku 2011 jak byłem w Japonii podczas największego trzęsienia ziemi. Kraj miał przerwy w dostawach prądu. Brakowało podstawowych produktów. A Japończycy grzecznie stali w kolejkach i każdy brał tylko tyle ze sklepu, aby mu wystarczyło, bo widział, że za nim są osoby, które też potrzebują. Dla kontrastu pamiętam początek COVID-u i w Polsce czy Europie ludzi wykupujących wszystkie rolki papieru toaletowego bez patrzenia na to, czy inni też nie będą potrzebowali…

## Europa i świat zachodni to kult jednostki…

Płynnie przechodzimy do kultu jednostki na "zachodzie". Ja, ja i tylko ja. Inni w sumie też, ale najpierw ja. Pytam czy to jest wygodne dla mnie, a potem ewentualnie czy dla wszystkich innych? Wcinam się w kolejkę bo JA chcę być szybciej, nie obchodzi mnie tak bardzo, że inni przez to będą później.

Oczywiście przejaskrawiam, ale tak niestety jest.

## Wracamy do efektywności, czyli jak tu się sprawy załatwia w Azji?

W Azji ważne jest, aby rzeczy działy się sprawnie. Nie tylko dla Ciebie, ale dla wszystkich. Czyli ważne jest, aby rzeczy płynęły do przodu. Sprawy mają być załatwione dla Ciebie z dwóch powodów, abyś był lub była zadowolona, oraz aby Ci po tobie za długo nie czekali i aby ich sprawy były ogarnięte. Wszędzie musi być efektywnie i nikt nie chce za bardzo być udręką dla innych lub tym "spowalniaczem".

Generalnie brzmi to jak bajka:

> Robimy wszystko dobrze, aby wszystkim zrobić dobrze!

Czyli dba się zarówno o jednostkę jak i o społeczeństwo. Optymalizuje się wszystko dla tego jednego przypadku, po to aby zarówno on został szybko ogarnięty, oraz aby inni też po nim zostali obsłużeni. To jest ideał i tak być powinno i do tego starają się tutaj *niby* dążyć.

## Ciemne strony efektywności Azjatyckiej - kiedy poświęca się jednostkę dla dobra ogółu

W poprzednim akapicie użyłem słowa "niby", bo widzę tutaj w Azji, że czasami ten ideał im nie wychodzi. Jednostka obrywa w imię dobra ogółu. Po prostu poświęca się jednostkę…

To rodzi frustracje. Nawet Azjaci się frustrują, jak widzą, że ich własne starania nie dają im efektów albo się ich ignoruje w imię dobra społeczeństwa. Nikt nie lubi być kompletnie olewany. Jako ludzie, chcemy być zauważeni i docenieni.

## Plusy podejścia najpierw do ogółu a potem do jednostki - widzisz innych a nie tylko siebie!

Nawet jeśli ten ideał nie zawsze wychodzi lub czasami bywa frustrujące, że twoje potrzeby są na drugim planie, to widać też pozytywy takiego podejścia, których brakuje mi w naszym "zachodnim" społeczeństwie.

Takie podejście wymusza obserwowanie co się dzieje wokół ciebie.

I to tutaj widać, ludzie ustawiają się lub zajmują się czymś, przy okazji patrząc jak to ich działanie wpływa na innych. Rozglądają się wokół siebie i patrzą czy jest ok, czy nikomu nie przeszkadzają, czy przy okazji nie mogli by komuś pomóc lub coś zoptymalizować dla innych. Myślą o sobie i o innych.

## Jak fajnie by było…

Jak fajnie by było, gdyby kierowcy zamiast na siłę wcinać się jeden przez drugiego, grzecznie reagowali na zwężenie drogi naprzemiennie ustawiali się w jednym rzędzie na tzw. "jodełkę".

Jak fajnie by było, gdyby wszyscy stojący w kolejce po coś pomagali sobie nawzajem, aby ta kolejka szła jak najkrócej, zamiast zastanawiać się jak wcisnąć się przed kolejną osobę.

Jak fajnie by było, gdyby w służbie zdrowia i wszystkich innych miejscach obsługi publicznej patrzyło się na cały proces obsługiwania osób, aby nie tylko pomóc konkretnej jednostce, ale pomyśleć jak skutecznie obsłużyć więcej jednostek i dzięki temu abyśmy mieli terminy na kolejne badania w czasie kilku dni a nie miesięcy…

Jak fajnie by było podchodzić do wielu spraw od jednostki do ogółu i potem odwrotnie, aby optymalizować proces i dobro wszystkich, aby każdy był zadowolony, aby każdy myślał o innych i o sobie, i aby każdy dostał najlepszy standard obsługi.

## Nauczmy się czegoś od Azjatów…

Nie mam różowych okularów. Nie twierdzę, że w Azji jest jednoznacznie dobrze a u nas źle. Nadgorliwość w żadną stronę nie jest wskazana. Ale…

Myślę, że my przeholowaliśmy za bardzo w kierunku kultu jednostki i egocentryzmu, a oni za bardzo w kierunku społeczeństwa kosztem jednostki.

Ale fajnie by było skorygować kurs i myślę, że lepiej by nam się żyło w społeczeństwie, gdzie myślimy zarówno o sobie jak i o innych.

Dlatego piszę o tym, bo każda zmiana zaczyna się od nas, naszych firm, naszych dzielnic, naszych sąsiedztw. Pomyślmy trochę więcej o ogóle. O naszych zespołach. Optymalizujmy procesy dla wszystkich, aby dzięki temu każdy czuł się doceniony i był zadowolony.

Abyśmy zauważali bardziej osoby wokół nas, które wpływają na nasze życie. Abyśmy widzieli, że jesteśmy częścią czegoś większego. Czegoś wspólnego.

Tego Wam i nam życzę!

[n]: https://michael.gratis/nozbe_pl
[np]: https://michael.gratis/nozbepersonal_pl