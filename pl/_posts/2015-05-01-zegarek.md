---
tags: [imagazine]
cover: "zegarek.jpg"
---

# Produktywny zegarek do zarządzania... nie tylko czasem?

No to jesteśmy już po ostatecznej prezentacji zegarka naszej ulubionej firmy sadowniczej. Wiemy, kiedy będzie (w tym miesiącu) i wiemy, ile będzie kosztował i dlaczego tak dużo... Ale czy wiem faktycznie, "z czym to się je"? W tym felietonie chciałbym przeanalizować moje wrażenia dotyczące zegarka z punktu widzenia osoby zainteresowanej produktywnością i tworzącej aplikację na zegarek (Nozbe for Watch :-))

<!--More-->

{% include lang.date.html date="2015-04-01" month=true %}

> Ten felieton jest z wydania z {{ langdate }} [iMagazine](https://imagazine.pl){:target='_blank'}

* TOC
{:toc}

## Apple Event był taki sobie

Wprawdzie pokazali zastosowania zegarka i przykłady aplikacji firm trzecich, ale tak naprawdę ciągle nie do końca wiemy, jak wygodnie będzie się z tego wszystkiego korzystało. Jednak nawet to krótkie demo dało mi do myślenia, jak bardzo zegarek będzie "przedłużeniem" iPhone'a. Szczególnie takiego dużego jak mój 6 Plus. Myślę, że jak dobrze pójdzie, będę częściej spoglądał na nadgarstek i mój telefon będzie dłużej siedział w kieszeni niż obecnie. Ale czy na pewno? Wyjdzie "w praniu"...

## Już są pierwsze demonstracje aplikacji na zegarek

Każdą nową appkę na zegarek przeglądam z zaciekawieniem, ale muszę przyznać, że developerzy niestety chyba nie do końca rozumieją ten sprzęt. Wiele aplikacji próbuje się "zmniejszyć" na zegarek, niektórzy wprowadzają całą nawigację i wciskają ją do zegarka... po prostu masakra... Według mnie wynika to z tego, że Apple za mało niestety wytłumaczył nam, jak ten zegarek ma funkcjonować... A może i nawet sam Apple nie do końca to wie?

## Projektowanie Nozbe for Watch ciekawym doświadczeniem

Tak jak inni, zaczęliśmy od tego, co jest "najważniejsze" w naszej aplikacji i chcieliśmy to upchnąć w zegarku. Co więcej, całkiem zgrabnie nam się to udało. Szybko obmyśliliśmy koncept tego, jak Nozbe będzie wyglądało i działało na zegarku. Okazuje się, że wyciągnięcie "kwintesencji" Nozbe nie było takie trudne...

...ale wtedy jeden z naszych projektantów zwrócił uwagę, że projektujemy aplikację od "drugiej strony". Od tej "złej strony". Otóż powinniśmy skupić się na powiadomieniach i spojrzeniach (ang. "glances") i dopiero potem "dorobić" do tego aplikację. Dlaczego tak?

## Przecież zegarek to nie telefon...

...więc raczej mało kto odpali Nozbe, przeglądając sobie aplikacje na zegarku.  Będzie raczej tak, że ktoś kto używa Nozbe na telefonie i schowa go do kieszeni lub torebki, dostanie nagle powiadomienie, że:

- ktoś mu przekazał zadanie - bam - widzi je na zegarku, reaguje (dodaje komentarz, deleguje zadanie, kończy je...) i idzie dalej;
- ktoś go zaprosił do projektu - bam - przyjmuje zaproszenie na zegarku.... i idzie dalej;
- ma dziś do zrobienia trzy nowe zadania - pobieżnie przegląda na zegarku, jakie przed nim wyzwania... i idzie dalej;
- ma za chwilę spotkanie - bam - przegląda szczegóły związanego z tym zadania i komentarze na zegarku... i idzie na spotkanie. Przygotowany.

Czyli zegarek będzie przede wszystkim uproszczonym sposobem reakcji na nadchodzące sprawy, a dopiero potem ewentualnie aplikacją.

Gdy zaczęliśmy projektowanie od tej dobrej strony, zrozumieliśmy, po co nam ten zegarek i dlaczego faktycznie może być mega-wygodny do szybkiej reakcji na zadania. W końcu nasza mantra to "Simply Get Everything Done", czyli dzięki zegarkowi mamy pomóc naszym użytkownikom załatwiać sprawy, sprawić, aby wszystko było "done".

Myślę, że z takiego samego założenia powinni wyjść wszyscy projektujący aplikacje na zegarek. Akcja - reakcja. Temu ma służyć nasz nowy Apple Watch i zwiększać tym samym naszą produktywność. Dlatego tak bardzo go teraz chcę mieć :-)

## Jaki zegarek kupuję? Oczywiście Sport.

Z kilku powodów. Po pierwsze nie jestem zagorzałym fanem zegarków jak co niektórzy w naszej redakcji. Startuję natomiast w triatlonach, więc do treningów przyda mi się zegarek sportowy. Po drugie, to jest pierwszy zegarek, za rok będzie lepszy, wtedy może kupię droższy, ale też nie jestem pewien ;-) Po trzecie, jestem bardzo ciekawy zegarka, ale ciągle nie wiem, na ile faktycznie to, o czym napisałem wyżej, się spełni i zegarek będzie działał tak fajnie, jak to sobie wyobrażam. Tak czy owak, jestem zdecydowanie bardziej na tak niż na nie.

## Kupuję Sport, ten większy, Space Grey z ciemną opaską.

A jaki zegarek Ty kupisz? Będziesz robić na niego aplikację? Jaką? Daj znać na Twitterze @MSliwinski - jestem ciekaw!

![{{ page.title }}](/img/{{ page.cover }})

[n]: https://nozbe.com/pl/?a=mike
[np]: https://nozbe.com/pl/personal/?a=mike